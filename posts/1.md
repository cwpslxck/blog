توی بازه زمانی‌ای که همه داشتن در مورد **اشباع شدن دراپ شیپینگ** صحبت می‌کردن، من تصمیم گرفتم ایده‌ش رو اجرا کنم.

من بیشتر از **یک ساله** که دارم یه آنلاین شاپ اینستاگرامی رو مدیریت می‌کنم که هم چالش‌های سخت و هم لحظات خوبی رو برام ساخته.

درآمدی که من از اینجا به دست آوردم، تقریبا **اولین درآمد زندگیم** بود که خیلی برام لذت‌بخش بود و هیچوقت فراموشش نمی‌کنم.

---

من اون زمان بدون اطلاع، داشتم **Niche Marketing** رو به‌صورت حرفه‌ای اجرا می‌کردم.  
جامعه مخاطب اصلی من بازه سنی **۱۶ تا ۲۳**، با یک‌سری سلیقه‌های خیلی خاص و محدود بود که از لحاظ سن، کار رو برای من راحت‌تر می‌کرد، چون بهتر می‌تونستم با مشتری‌هام ارتباط بگیرم.

محصولی که برای فروش انتخاب کرده بودم، تا حالا توسط هیچ فروشگاهی به این روش و با این خلاقیت و نحوه ارائه، به فروش نرسیده بود.  
این یعنی برای این محصول عملا هیچ **رقیبی** نداشتم و باید در کنار برندینگ، روی **Mental Availability** اون محصول هم کار می‌کردم تا در ذهن مخاطبم شکل بگیره که چنین محصولی هم وجود داره!

---

به دلیل یونیک بودن ایده و محصول و نحوه ارائه خوب اون، به سرعت بین جامعه مخاطبم فراگیر شدم؛ به حدی که **اولین ریلزی که آپلود کردم**، در کمتر از یک ماه **۱۰۰ هزار تا بازدید** خورد.

این مقدار بازدید زیاد هم ساده نبود و به خاطر تعداد زیاد سفارش‌ها و تجربه پایین من از نحوه خدمات اون تامین‌کننده، نتونستم به موقع محصولاتم رو به دست مشتری برسونم.  
اما اون یونیک بودن برند اینجا من رو نجات داد و مشتری‌ها حاضر بودن مدت بیشتری صبر کنن (**حدودا ۴۰ روز!**) تا محصول به دستشون برسه.

---


هرچی زمان می‌گذشت، بازدید و **Engagement** پیج بالاتر می‌رفت و فعالیت من بیشتر می‌شد و فروش هم افزایش پیدا می‌کرد.  
اما اتفاقات غیرعادی که اطراف ما می‌افتاد، فضا رو برای فعالیت من توی اون پیج سخت‌تر می‌کرد و من رو از لحاظ ذهنی دور می‌کرد.  
به حدی که ممکن بود حتی یک هفته کامل به اون پیج سر نزنم و این یعنی **فروش صفر**.

الان بعد از **یک سال و نیم**، این کسب‌وکار دیگه توی اوج خودش نیست و در مرحله پایدار سوددهی قرار نداره.  
چندین بار به حذف کامل این پیج فکر کردم اما انگیزه اولیه، دوستی‌ها، درآمدها و تجربه‌ها مانع این کار شدن.  
یه جورایی بخشی از خاطرات و زندگی چندین هزار نفر از هم‌سن‌هام رو ساختم و این برای من بزرگترین انگیزه برای ادامه‌ست.

---

از اونجایی که یک سال اخیر رو صرف یادگیری **توسعه وب اپلیکیشن** و تخصصی‌تر **فرانت‌اند** کردم، تصمیم گرفتم یه **وبسایت فروشگاهی** برای این برند اینستاگرامی خودم بسازم تا دوباره اون رو به دوران اوجش برگردونم.

در حال حاضر این پروژه وب استارت خورده و تا حد خوبی جلو رفته؛  
اما نمی‌دونم در ادامه قراره چقدر چالش‌های سخت و پیچیده داشته باشه.  
من این چالش‌ها رو به عنوان **انگیزه و انرژی** برای ادامه مسیر در نظر می‌گیرم.
